# Yaş Sınırı
Rexx Bot'un sunduğu hizmetlerden yararlanmak için minimum yaş sınırı 13'tür. Eğer Discord'un kullanım şartlarında olduğu gibi, 13 yaşının altında olduğunuzu tespit edersek, Rexx Bot üzerinden kalıcı olarak kara listeye ekleme hakkımız saklıdır.

# Hizmetlerin Kötüye Kullanımı
Rexx Bot'un sunduğu hizmetlerin kötüye kullanılması durumunda (komutları spamlamak, bot açıklarını kullanmak gibi) Rexx Bot üzerinden kalıcı olarak kara listeye ekleme hakkımız saklıdır.

# Destek ve Sorular
Aklınızda bir soru varsa, Destek Sunucumuza gelerek bu sorulara çözüm bulabilirsiniz. (discord.gg/uzpQD6vKFe)

# Değişiklik Hakkı
Yukarıda belirtilen maddeler sabit olmayıp, her an değiştirilebilir ve değiştirme hakkımız saklıdır.

# Kullanıcı Davranışları
Kullanıcılar, Rexx Bot'u kullanırken diğer kullanıcılarla saygılı ve nezaket kurallarına uygun bir şekilde iletişim kurmalıdır. Taciz, ayrımcılık, tehdit veya benzeri davranışlarda bulunan kullanıcılar, bot hizmetlerinden men edilebilir ve karalisteye kalıcı bir şekilde eklenebilir.

# Gizlilik ve Veri Güvenliği

Rexx Bot, kullanıcıların gizliliğine daima önem verir ve kullanıcı verilerini korumak için gerekli önlemleri alır. Kullanıcıların kişisel verileri, izinsiz üçüncü şahıslarla paylaşılmayacaktır. Ayrıca, aşağıdaki hususlar da geçerlidir:

1 - Veri Toplama ve Kullanım
Rexx Bot, yalnızca hizmetlerin sağlanması ve kullanıcı deneyiminin iyileştirilmesi amacıyla veri toplar. Bu veriler, kullanıcının izni olmadan üçüncü taraflarla paylaşılmayacaktır.

2 - Veri Güvenliği
Kullanıcı verilerinin güvenliği için en yüksek düzeyde teknik ve idari önlemler alınmaktadır. Bu kapsamda, verilerin yetkisiz erişim, kayıp veya kötüye kullanımını önlemek amacıyla güncel güvenlik protokolleri uygulanır.

3 - Veri Saklama Süresi
Kullanıcı verileri, sadece gerekli olduğu süre boyunca saklanır. Bu süre, yasal yükümlülükler ve hizmetlerin gereksinimlerine bağlı olarak değişebilir.

4 - Veri Silme Talebi
Kullanıcılar, istedikleri zaman Rexx Bot'a başvurarak kişisel verilerinin silinmesini talep edebilirler. Talep alındıktan sonra, tüm kullanıcı verileri Rexx Bot veritabanından kalıcı olarak silinecektir.


# Sorumluluk Reddi
Rexx Bot, hizmetlerin kesintisiz ve hatasız olacağını garanti etmez. Botun kullanımından doğabilecek herhangi bir zarardan dolayı sorumluluk kabul edilmez.
